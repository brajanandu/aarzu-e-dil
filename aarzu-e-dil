आरज़ू-ए-दिल हम क्या कहे
बेहतर यही है कि कुछ ना कहे

वो सारे हमसे ले वफ़ा का इल्म
बेजोड़ आशिक जिनको जहाँ कहे

कर फ़रोजाँ इतना खुदी को
इसके जैसा बनूँ, हर शमा कहे

रंज ना कर तू, है लोग ऐसे ही
हर खूबसूरत शय को बेवफ़ा कहे

कहने को बहुत कुछ कहते है लोग
बात तब हो जब वो तुझे मेरा कहे

क्या हाल हो गया मेरा बाद-ए-इश्क
हर गिरी चीज को वो मेरा गिरेबाँ कहे

आप सुनिएगा मेरी कहानी तो सुनिए 
एक लड़की थी.. छोड़िए क्या कहे

है क्या खूब करम-ए-हुकुमत भी,
काटके पर सरे-आम परिंदा कहे
